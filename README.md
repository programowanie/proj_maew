## Symulacja kursu Analiza 1.2 prowadzonego przez mgr. _Jerzego Pietraszko_

Symulacja ma na celu sprawdzenie, ilu losowo wygenerowanych studentów zda kurs prowadzony przez mgr. Pietraszko. Każdy student będzie miał cechy takie jak zdolności wrodzone, motywacja, średni czas rozwiązywania zadania etc. Do tego stworzeni będą prowadzący ćwiczenia (oczywiście razem z mgr. Pietraszko) o znanych stałych cechach, od których też będzie zależało przygotowanie studentów do kolokwiów i egzaminów. 

Kolokwia i egzaminy będą składały się z losowo generowanych zadań o cechach takich jak ilość pkt. do zdobycia i trudność zadania (które w miarę możliwości będą sprzężone). Wynik studenta będzie zależał od jego wiedzy, czasu potrzebnego na rozwiązanie zadania i szczęścia. 

Program ma odwzorowywać rzeczywistość, czyli np. osoba, która nie zdała pierwszego kolokwium, nie pisze już drugiego, drugie kolokwium jest łatwiejsze od pierwszego czy brak z góry narzuconych progów punktowych (ustala się je na podstawie wyników studentów). Dodatkowo dla studentów, którzy zdali przed sesją na co najmniej 4.5 odbędzie się test na ocenę celującą. Na końcu program wyświetli cechy wrodzone studentów, którzy zdali oraz informację, ile uczelnia _zarobi_ na kursach poprawkowych. 
